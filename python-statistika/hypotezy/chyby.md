### Čtení na doma: Chyba I. a II. druhu

Při testování se můžeme dopustit 2 chyb, které jsou popsány v tabulce níže.

|   | Průměr bodů se neliší | Přípravek zvyšuje průměr |
|---|---|---|
| **Neprokázali jsme rozdíl** | Správný výsledek | Chyba II. druhu (*Type II Error*) |
| **Tvrdíme, že jsme prokáhali účinnost přípravku**  | Chyba I. druhu (*Type I Error*) | Správný výsledek |

Rozepišme si nyní tyto chyby obecně

|   | Nulová hypotéze platí | Nulová hypotéza neplatí |
|---|---|---|
| **Nezamítáme nulovou hypotézu** | Správný výsledek | Chyba II. druhu |
| **Zamítáme nulovou hypotézu**  | Chyba I. druhu | Správný výsledek |

Při testování hypotéz si zpravidla vybíráme pravděpodobnost, s jakou se chceme dopustit chyby I. druhu. Pravděpodobnost chyby I. druhu označujeme jako **hladinu významnosti** (*significance level*).

Při formulování statistických hypotéz (a ve statistice obecně) obvykle rozlišujeme mezi dvěma pojmy:

- Průměr = to, co jsme **spočítali z našich dat**.
- Střední hodnota = hodnota, která se vztahuje k celé populaci (například ke všem ženám na světě). **Střední hodnotu neznáme, ale odhadujeme ji pomocí průměru.**
